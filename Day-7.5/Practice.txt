Module 7_5



এইটা গ্যাপ বা ছুটি না বরং প্রাকটিস/রিভিশন/কনসেপ্ট ক্লিয়ার করার দিন (মডিউল ৭.৫)

#module_release #landing_page_milestone #module_7_5

মাঝে মধ্যে আগের জিনিসগুলো গুছিয়ে নিতে হয়। কোথাও ঘাটতি থাকলে সেটা ঠিক করে নিতে হয়। সেটার জন্যই তোমার কেউ কেউ হয়তো ছুটি/গ্যাপ খুঁজো। তবে আমরা সেই জিনিসটাকে ছুটি/গ্যাপ বলি না। আমরা বলি প্রাকটিস/রিভিশন/কনসেপ্ট ক্লিয়ার করার দিন। যাতে তুমি বুঝে ফেলো আজকে পুরা মডিউল রিলিজ না হলেও আজকে তোমাকে কি করতে হবে। কিভাবে আজকে দিনের ফায়দা তুলতে হবে। এইসব দিনে মাঝে মধ্যে আমি একটা লিষ্ট করে দিবো। বা কিছু প্রাকটিস/রিভিশন দেয়ার কথা বলে দিবো। তবে তুমি নিজেও নিজের অবস্থা বুঝে কিছুটা প্রাকটিস করে নিতে হবে। 



.



প্রথমেই, গত তিন মডিউল (মডিউল ৫.৫, মডিউল ৬, এবং মডিউল ৭) এর আউটলাইন টা ভালো করে দেখো। কোন কোন জিনিস তোমার মাথায় ঢুকে নাই। বা ক্লিয়ার হয়নাই। সেটার একটা ছোট খাটো লিষ্ট বানিয়ে ফেলো। তারপর সেই টপিক অনুসারে হয় আমাদের ভিডিওগুলো আরেকবার দেখো। না হয় গুগলে সার্চ দিয়ে কোন ব্লগ বা ভিডিও খুঁজে বের করো। 



কারণ তোমার অবজেকটিভ হচ্ছে- - আমরা যে টপিকগুলো কভার করতেছি সেগুলা ভালো করে শিখে নেয়া। সেটা আমাদের ভিডিও দেখে বুঝতে পারলে তো ভালো ই। যদি কোন কারণে আমাদের ভিডিও দেখে ক্লিয়ার না হলে এক্সট্রানাল ভিডিও দেখবে। তারপরেও ক্লিয়ার না হলে, আমাদের গরূপে পোষ্ট দিবে বা আমাদের কন্সেপচুয়াল সেশনে জয়েন করবে। 



তারপর সিরিয়াল ধরে এই জিনিসগুলো চেক করে নিবে। এবং একটা HTML ফাইল খুলে দেখবে কিভাবে সেখানে 



১. একটা ordered লিস্ট বানাও সেখানে প্রথম আইটেম হবে মিনিমাম সাতটা inline এলিমেন্ট এর নাম লিখবে। যদি নিজে নিজে মনে করতে না পারো। সমস্যা নাই। গুগলে সার্চ দাও। তারপর সেগুলার নাম লিখে ফেলো। তোমার লিস্ট এর মধ্যে সেকেন্ড আইটেম হিসেবে সাতটা block এলিমেন্ট এর নাম নিবে। চেষ্টা করবে নিজে নিজে নামগুলো লিখতে। হয়তো দুই-তিনটা পারবে। তবে সেটা ব্যাপার না। কারণ মুখস্ত করা তোমার উদ্দেশ্য না। তোমার উদ্দেশ্য হচ্ছে দরকার হলে গুগলে সার্চ দিয়ে খুঁজে বের করতে পারো কিনা। সেই এবিলিটি ডেভেলপ করা। আর তোমার লিস্টে লাষ্ট যে কাজ করবে সেটা হচ্ছে। মিনিমাম দুইটা inline-block এলিমেন্ট এর নাম লিখবে। যদি কোন inline-block এলিমেন্ট এর কথা মনে করতে না পারো। তাহলে html default inline-block elements লিখে গুগলে সার্চ দিবে। তোমাকে স্ট্যাকওভারফ্লো এর একটা লিংক এ নিয়ে যাবে। সেখান এ বিভিন্ন উত্তর পড়ে কিছুটা শিখবে কিছুটা কনফিউজড হয়ে যাবে। তারপরেও দেখো যেটা দরকার সেটা বের করে নিয়ে আসতে পারো কিনা। 

.

২. ৫_৫-৫ ভিডিও এর যে উদাহরণ দেখানো হয়েছে সেটা আরেকবার প্রাকটিস করে ফেলো। 



৩. তোমার html ফাইল এর মধ্যে একটা টেবিল বানিয়ে ফেলো। টেবিলের মধ্যে প্রথম কলামে থাকবে তোমার পাঁচজন ফ্রেন্ডের নাম। সেকেন্ড কলামে থাকবে তারা কোথায় থাকে। তৃতীয় কলামে থাকবে তাদের জন্মতারিখ। চতুর্থ কলামে থাকবে তাদের জন্মদিনে তাদের কাছ থেকে তুমি কোন রেস্টুরেন্ট এ ট্রিট পেতে চাও সেই রেস্টুরেন্টের নাম। এইভাবে ভালো করে একটা টেবিল বানিয়ে ফেলো। এবং কিছু স্টাইলও দিয়ে দাও। 

........

৪. তোমার ওয়েবসাইট এ একটা সেকশন বানাও। সেটার হেডিং হবে Semantic tags । তারপর তার ভিতরে একটা প্যারাগ্রাফ দিয়ে লিখে ফেলবে semantic ট্যাগ কি জিনিস। সেটার নিচে উদাহরণ দিয়ে মিনিমাম পাঁচটা সেমান্টিক ট্যাগ এর নাম লিখে ফেলবে। 

.........

৫. ইউটিউবে যাও তোমার পছন্দের কোন ভিডিও তোমার ওয়েবসাইট এ দেখাও। এবং একটু ঘাটাঘাটি করে দেখো। সাথে সাথে খুচরা একটু চ্যালেঞ্জ। সেটা হচ্ছে দেখো গুগলে ঘেঁটে ঘুঁটে বের করতে পারো কিনা। কিভাবে ইউটিউব ভিডিও অটোপ্লে করতে হয়। অর্থাৎ তোমার ওয়েবসাইট লোড করলেই ভিডিও চালু হয়ে যাবে। 

.........

৬. Font Awesome দিয়ে একটা ফেইসবুক আইকন আর একটা ইউটিউব আইকন বানাও। এবং ফেইসবুক আইকনে ক্লিক করলে তোমার ফেইসবুক প্রোফাইলে চলে যাবে। আর ইউটিউব আইকনে ক্লিক করলে তোমার ইউটিউব চ্যানেল বা তোমার পছন্দের কোন ইউটিউব চ্যানেল এ চলে যাবে। 
......


৭. তোমার ওয়েবসাইট এ কোন একটা এনিমেশন যোগ করো। 



৮. কিছু উরাধুরা স্টাইল এপ্লাই করো। তার মধ্যে থাকবে color, background color, margin (top, bottom, left, right), padding (top, bottom, left, right), font-size, font-weight, height, width, text-align 



৯. তোমার আর যে যে টপিক এ ঘাটতি আছে সেগুলা প্রাকটিস করে ফেলো 



১০. তোমার কোড গিটহাব এ পুশ করে দাও। সেই লিংক বা ওয়েবসাইট আমাদের গরূপে বা ওয়েবসাইট এ কোথাও সাবমিট করতে হবে না। জাস্ট এইটা তোমার প্রাকটিস এর জন্য। তোমার কাছে থাকবে। তোমার গিটহাব এ থাকবে। আরো কোথাও না। 



.

মুখস্ত করো না। গুগলে সার্চ দিয়ে বের করতে শিখো: 

জিনিসগুলো মুখস্ত করার চেষ্টা করো না। বরং যখন যেটা দরকার সেটা গুগলে সার্চ দিতে পারবে। সেই মাইন্ডসেট ঠিক করো। সেই অভ্যাস গড়ে তোলো। তাহলেই তোমাকে আর টেনশন করা লাগবে না।  



.



কয়েকটা জিনিস বুজতে পারছি না 

আজকে একটা কন্সেপচুয়াল সেশন ছিল। যদি জয়েন করে থাকো। তাহলে সাবাস। না হলে আগামীকাল কোন একটা সময় সেই ভিডিও আমাদের ওয়েবসাইট এ চলে আসবে। তখন দেখে নিতে পারবে। এবং এখন থেকে চেষ্টা করবে কোন কিছু বুঝতে সমস্যা হলে সেটা নিজে নিজে না হয় কন্সেপচুয়াল সেশন থেকে বা সাপোর্ট সেশন থেকে বুঝে নিতে। 



এছাড়াও দরকার পড়লে গ্রূপেও বিস্তারিত লিখে পোষ্ট দিতে পারবে।  

.

প্রাকটিস প্রাকটিস প্রাকটিস। প্রাকটিস মেকস এ পার্সন পারফেক্ট। 